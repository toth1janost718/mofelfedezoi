<!DOCTYPE HTML>
<html>
<?php

include_once '../../include/head.php'
 ?>
<body class="is-preload">

  <!-- Wrapper -->
  <div id="wrapper">

    <!-- Main -->
    <div id="main">
      <div class="inner">

        <?php
        include_once '../../include/header.php';
        ?>
        <h2 class="cim2">A Só útjának felfedezői</h2>

        <p class="cim1"style="font-style:italic">

					„Amit jól szeretsz, maradandó lészen. Amit jól szeretsz, való örökséged.” (Kovács András Ferenc)

				</p>


				<p><span class="image left"><img src="../../images/csapat/sovarad/kituzo.png" alt="Kitűző" title="Kitűző" /></span>A sóváradi felfedezők csapata a 2012 – 2013-as tanévben alakult az akkori alsó tagozatos gyerekek kis közösségéből. Az érdeklődő tanulók kíváncsian vettek részt a bemutató tevékenységeken, és lelkesedéssel készítették el avatási próbalapjukat. Első pillanattól kezdve erős háttért biztosított a születendő csapatnak az akkor már létező hármasfalusi és kibédi hagyományőrző csapatok támogatása. Végül 2013 júniusában kilenc tag avatásával indult útjára a szövetség sóváradi alegysége.</p>

				<p>Az erdélyi csapatok élete a továbbiakban is összefonódott. Falufelfedező, hagyományőrző játékokon, kirándulásokon vettünk részt, kiemelkedő történelmi eseményekre emlékeztünk meg együtt, vetélkedőket is szerveztünk, melyen a csapatok összemérhették felkészültségüket, rátermettségüket, tudásukat.</p>

				<p>A Só útjának felfedezői évről évre gyarapodtak közös élményekben és létszámban.</p>

				<p>Tevékenységeinken azokat a kincseket keressük, amelyek személyes életünket, lelkünket gazdagítják, szorosabban összefűznek egymással és a szülőföldünkkel, példaképeket keresünk a már letűnt idők hétköznapi és nemzeti hősei személyében. Bár a múltból merítünk ihletet, a jövőre készülünk.</p><span class="image right"><img src="../../images/csapat/sovarad/csapat.png" alt="A grundon a Pál utcai fiúkkal (Marosvásárhelyi Nemzeti Színház)" title="A grundon a Pál utcai fiúkkal (Marosvásárhelyi Nemzeti Színház)" /></span>

				<p>Kilencedik, szabadon választott törvényünket így fogalmaztuk meg: <i>„Elődeink életmódját igyekszem megismerni, felhasználni, megélni, jó példájukat követni a mindennapi életemben.”</i> Ehhez híven fedeztük fel őseink hétköznapi szokásait, munkálatait, ünnepeit, és csodálkoztunk rá a józan paraszti ész diktálta életmódra, melytől mára már annyira eltávolodtunk.</p>

				<p>Lényeges szempont a csapat életében a magyar kultúra ma is élő, lüktető vérkeringésébe való bekapcsolódás. Megismerkedtünk az idők folyamán változó székely és magyar himnuszokkal, rácsodálkoztunk a versek, dalok, szobrok, festmények, jelképek közötti összefüggésekre. Elolvastunk regényeket, majd megnéztünk azok színházi feldolgozásait is.</p>

				<p><span class="image left"><img src="../../images/csapat/sovarad/kutatas.png" alt="Honvéd sírok felkutatása a sóváradi temetőben" title="Honvéd sírok felkutatása a sóváradi temetőben" /></span>Fontos számunkra a szülőfalu megismerése földrajzilag és történelmileg egyaránt. A szövetség hetedik törvénye szerint mi is építeni, gyarapítani szeretnénk a faluközösséget, ahova tartozunk. 2015-ben egyik csapattagunk nagytatája, Józsa András helytörténész vezetésével kutattuk fel a sóváradi temetőben az évszázados sírköveket, és találtuk meg öt, ’48-as honvéd sírját.</p>

				<p>Az újabb érdeklődő csapattagok számára szervezett ismerkedő tevékenységekben, játékokban nagy segítséget nyújtanak a már régebbi tagok. Legnagyobb sikernek a kézműves tevékenységek, valamint a szabadtéri programok örvendenek.</p>

				<p>A Só útjának felfedezői szabadidejükben is megélik fogadalmukat: <i>„Kitartóan erősítem a szeretetet, amely családomhoz, barátaimhoz fűz.”</i></p>
        </p>
      </div>
    </div>

    <?php

    include_once '../../include/sidebar.php';
    ?>

    <?php
    include_once '../../include/script.php';
    ?>

  </div>
</body>
</html>
