<!DOCTYPE html>
<html >

<?php
	include_once '../../include/head.php';
 ?>
 <body class="is-preload">

   <!-- Wrapper -->
   <div id="wrapper">

     <!-- Main -->
     <div id="main">
       <div class="inner">
         <?php
         include_once '../../include/header.php';
         ?>
				 <br>
				 <br>
				 <div><p><strong>Harminc évvel ezelőtt, 1989 szeptemberében néhány lelkes pedagógus kezdeményezésére megalakult a Magyarország Felfedezői Szövetség, mely az úttörőmozgalom megújulásaként a fiataloknak egy új szemléleten alapuló gyerekszervezetet hivatott kialakítani.</strong></p>
				 <p>Az új szerveződés alapgondolata a hagyományok ápolása, a szülőföldhöz való ragaszkodás erősítése volt játékos formában. Ezen fogalom nagyon fontos tétellé vált a későbbiek folyamán a szervezet életében. S hogy az elképzelés, az alapítótagok álma kivitelezhető volt, erről tanúskodik az elmúlt három évtized is.</p>
				 <blockquote>
				 <h4>„Őseim országot szereztek, én szülőföldemet teszem hazámmá” – olvashatjuk az 1996-ban Vereckén elmondott fogadalom szövegében.</h4>
				 </blockquote>
				 <p>S ezt az idézetet választották a szövetség vezetői az idei jubileumi találkozó jelmondatául is. Nem véletlenül. A szövetség szellemiségének kialakításában nagy részt vállalt Rakó József, akinek egész élete a gyermekközpontú nevelés népszerűsítésével telt. Munkássága és emléke előtti tiszteletadás is volt egyben a mostani találkozó.</p>
				 <p>A hívó szóra az egykori és a mostani felfedezők, alapítótagok, szimpatizánsok összegyűltek Üllőn a Kiss Sándor Művelődési Házban. Az udvaron nagy volt az öröm, mikor befutott az erdélyi csapat és a felsőszeliek. Ugyan csak másfél hónapja váltak el egymástól a sárospataki vezetőképző táborban, a viszontlátás mégis megható volt. Laza István, vezetőségi tag végül mindenkit betessékelt a nagyterembe, ahol Bálint Katalin, a szövetség titkára köszöntötte az egybegyűlteket.</p>
				 <p>A délelőtti Pro Patria Kollégium témája az évforduló kapcsán az volt, mit adott nekünk a szövetség, mivel gazdagította a testvércsapatokat Erdélyben, a Felvidéken és a magyarországi településeken.</p>
				 <blockquote >
				 <h4>Először Mészáros Magdolna szólt a felsőszeli csapatról, mely a Széchenyi István Alapiskola kereteiben működik immár 15 éve. Az általa vezetett Bercsényi Miklós Hagyományőrző Csapat kezdeteiről, tevékenységéről, a felfedezőutakról, a tábori igricjátékokról számolt be, kiemelve a 2017-ben kapott elismerést, az Örökségserleget.</h4>
				 </blockquote>
				 <p>Utána az erdélyi felfedezők munkájáról számolt be Bereczki Erzsébet, majd Mátyus Ilona, a kibédi csapat vezetője emlékezett vissza. Szót kért Abasárról Balázs György, az egyik alapító és a sárospataki tábor és Testvérfogadó gondnoka. Morvai Richárd, a szövetség elnöke körkérdést intézett a jelenlevőkhöz, próbálják röviden összefoglalni, mivel gazdagította életüket a szövetség, miért volt jó bekapcsolódni a felfedezők munkájába. A fiatalok is sorolták a pozitívumokat, melyek ifjúságuk éveit színesítették. A tapasztalt vezetők is érzékeny vallomásokkal tették közvetlenebbé a találkozót.</p>
				 <p>Az ebéd után következett az ünnepi ülés, a szövetségi zászlókat egyenruhás fiatalok vitték a színpadra, majd az elnök köszöntője hangzott el. Néhány költemény elmondása után Baksa Brigitta ünnepi beszéde következett. A vendégek közül Révész György kért szót a Magyar Pedagógiai Társaság képviseletében. Elmondta, hogy a szövetséget Rakó József révén ismerte meg, szoros kapcsolatot alakítottak ki, s örömmel nyugtázta, hogy a kezdeti lelkesedés a megváltozott körülmények között is megmaradt, vannak lelkes fiatalok, akik továbbviszik a lángot.</p>
				 <p>„Egy lángot adok, ápold, add tovább, és gondozd híven” – Reményik Sándor sorai ma is érvényesek. Ezután kitüntetéseket adott át. Baksa Brigitta az elismerést (Vasvári diploma) a Magyar Pedagógiai Társaság Mozgalompedagógiai Szakosztályától kapta. Balázs György alapítótag eddigi munkásságát szociálpedagógusi tevékenysége elismeréseként adta át Révész György szakosztályelnök.</p>
				 <p>Az ünnepség emlékfa ültetésével folytatódott Gyömrőn, a Rákóczi-emlékműnél. Egy közös fénykép elkészítése után a református temetőben felkeresték Rakó József sírhelyét, ahol elhelyezték az emlékezés koszorúit. A megható pillanatok után a csapatok visszautaztak Üllőre, illetve a közeli Mendére, ahol szállást kaptak.</p>
				 <blockquote>
				 <h4>A harminc év kapcsán bizakodva tekinthetünk a jövőbe, hiszen a csapatok működnek Erdélyben, a Felvidéken és az anyaországban is. Anyanyelv, szülőföld, hagyomány, ezek a fogalmak mindegyikünknek alapdolgok, melyekért érdemes élni és folyamatosan tenni.</h4>
				 </blockquote>
				 <p>Mécs László szavai mindmáig igazak:</p>
				 <p style="text-align: center;"><strong><span style="color: #008000;">„Vigyázz a szülőföldre,</span></strong><br />
				 <strong><span style="color: #008000;">mert ez az egyetlen</span></strong><br />
				 <strong><span style="color: #008000;">kincs, amit az élet</span></strong><br />
				 <strong><span style="color: #008000;">adhatott:</span></strong><br />
				 <strong><span style="color: #008000;">&#8211; bölcsőt, anyanyelvet,</span></strong><br />
				 <strong><span style="color: #008000;">emberi tartást!”</span></strong></p>
				 <p>A Kárpát-medence fiataljai tudják, hová tartoznak, merre menjenek. Noha messze laknak egymástól, összekapcsolja őket az anyanyelvük, a közös történelem, a hagyományok és a szülőföld tisztelete. Sok sikert a következőkben is! Pro Patria!</p>
				 <br>
				 <p>Forrás: <a href="https://felvidek.ma/2019/10/30-eves-a-magyarorszag-felfedezoi-szovetseg/?fbclid=IwAR3eSeYBOoiJUB9L08BLPqR93XKYmiL3h-6PwAPzTO8cIjfFWutgHP9xBhY">www.felvidek.ma </a><br><br>Írta:<strong>Mészáros Magdolna</strong></p>

				 </div>


       </div>
     </div>

     <?php

     include_once '../../include/sidebar.php';
     ?>

     <?php
     include_once '../../include/script.php';
     ?>

   </div>

</body>

</html>
