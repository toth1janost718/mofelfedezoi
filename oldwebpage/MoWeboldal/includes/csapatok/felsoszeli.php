<style type="text/css">
	

</style>

<div id="felsoszeli">

	<h2 class="CIM2">Bercsényi Miklós Hagyományőrző Csapat</h2>

		<p class="h5v2">Alapító és csapatvezető: Mészáros Magdolna</p>

	<div class="container">

	<div class="row">

		<div class="col-12 col-s-12">

			<p>

				<img id="badge" src="images/felsoszeli/jelveny.png">

				A Bercsényi Miklós Hagyományőrző Csapat egy a Felvidéken működő szerveződés, mely iskolai és szabadidős keretek között foglalkoztatja javarészt a Felsőszeli Széchenyi István Alapiskolába járó, illetve már elballagott és a hagyományőrzés iránt érdeklődő diákokat.

				<br>

				A csapat 2003-ban alakult az alapiskolával szoros együttműködésben és azóta is komoly munkát folytat. A névfelvételre 2005-ben került sor és azért esett a választás Bercsényi Miklósra, mivel a környéken csatázott, így kapcsolódik Felsőszelihez, valamint hűsége Rákóczihoz, kitartása és odaadása örök érvényű erkölcsi mutatók. <br>

				<br>

				Évről-évre a csapat célkitűzései közé tartozik a fiatalok szabadidejének aktív kihasználása, ez az iskolai tanítás után egy szakkör keretein belül folyik. A szakkörre járó diákoknak lehetőségük van a rovásírás elsajátítására, a Forgószél és Garabonciás levelezőversenyben való részvételre, illetve a Kincskeresők Konferenciájára való felkészülésre.

				<br>

				A hagyományápolásra is komoly hangsúlyt fektetnek, a csapat tagjai akár segítőként, akár fellépőként rendszeresen részt vesznek a májusfaállításon, a szüreti ünnepségen, a szilvás-mákos fesztiválon, a jubilánsok és idősek köszöntésén, valamint immár 12 éve segítenek a Csillagoknak teremtője megnevezésű népdalverseny megszervezésében.

			</p>

			<p>A csapat tagjai neves évfordulók alkalmával, mint március 15.,március 27.,október 23. megemlékezéseket tartanak, valamint részt vesznek a falu által rendezett koszorúzásokon. Azonban nem csak folyamatos munkáról szól a csapat élete. Rendszeresen vesznek részt felfedezőutakon, kerékpártúrákon, ha tehetik ellátogatnak Büttner Emil sírjához, melynek gondozását céljukként tűzték ki.</p>

			<div>

				<div class="ordering">
					
					<img class="kep-2" src="images/felsoszeli/megemlekezes.png">

					<p class="italic">Megemlékezésen március 27-e alkalmával</p>

				</div>
				
				<div class="ordering">
					
					<img class="kep-2" src="images/felsoszeli/kerekpartura.png">

					<p class="italic">Kerékpártúrán</p>

				</div>

			</div>

			<p class="clear">A folyamatos építő tevékenység mellett elmondhatják magukról, hogy a tagok száma minden évben nő. Új tagokat minden tanévben ünnepség keretein belül avatnak. A csatlakozni kívánó diákoknak fogadalmat kell tenniük, hogy igyekeznek megismerni és ápolni a hagyományokat, a magyar történelmet valamint egyéni fogadalmat is tesznek, mindenki a saját lehetősége szerint.</p>

			<img class="kep-2" src="images/felsoszeli/avatas.png">

			<p class="italic">Új tagok avatása</p>
			
			<p>A csapat Magyarország Felfedezői Szövetséggel való együttműködése 2003-ban kezdődött, amikor 6 diák jutalomként egy táborozást nyert a szövetség Vezetőképző táborába, melyre Sárospatakon került sor. Azóta a felvidéki diákok minden évben ellátogatnak a táborba, ahová nem csak az élmények, hanem az évek alatt kialakított barátságok is visszacsalogatják a csapat tagjait.</p>

			<p>Az erdélyi csapatokkal kialakított remek kapcsolat eredményeként 2016 nyarán 6 diák és 2 tanár juthatott el a Kis-Küküllő melletti Geges településben megszervezett felfedezőtáborba, ahol ismerős arcokkal tölthettek el 6 kellemes napot. A tábor sikerességén felbuzdulva és a meghívás viszonzásaként idén nyáron július 5-10. között Felvidéken, Gímesen került megrendezésre az I. Felvidéki Felfedezőtábor, ahová az erdélyi barátok is meghívást kaptak.</p>

			<img class="kep-2" src="images/felsoszeli/gimes.png">

			<p class="italic">A gimesi tábor utolsónapján</p>

			<p>2017.január 22-én a magyar kultúra napján az évek óta tartó fáradhatatlan hagyományőrző tevékenységért a Falvak Kultúrájáért Alapítvány Örökség Serleget adományozott a csapatnak, mely méltó jutalomnak bizonyult a csapat tagjainak és vezetőjének egyaránt.</p>

			<img class="kep-2" src="images/felsoszeli/oroksegserleg.png">

			<p class="italic">Örökség Serleg bemutatása</p>

		</div>

	</div>

	</div>

</div>
